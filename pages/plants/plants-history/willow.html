<!DOCTYPE html>
<html lang="en">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>Document</title>
  </head>
  <body>
    <p>
      Деревні види мають товсті, нерівні стовбури, вкриті грубою тріщинуватою
      корою. Крони широкі, шатроподібні, у деяких видів майже пірамідальні.
      Пагони видовжені та вкорочені, кора на них гладенька чи зморшкувата.
      Бруньки поодинокі, вкриті однією лусочкою у вигляді ковпачка. Листки
      черешкові, почергові. Листкові пластинки цілісні, інколи лопатеві; від
      лінійних до майже округлих, цілокраї або пилчасто-зазубрені. Листки з
      більш-менш розвиненими прилистками, які інколи швидко обпадають. Верби —
      дводомні рослини. Квітки одностатеві, зібрані в сережки. Зацвітають до
      розпускання листків, одночасно з ними або коли вже листя повністю
      розпустилося. Кожна квітка сидить у пазусі цілокрайної, дещо волосистої
      приквіткової лусочки. Оцвітина невеличка і представлена одним-двома
      нектарниками. Жіночі квітки мають одну маточку, зав'язь сидяча або на
      довгій (довшій за нектарник) чи короткій ніжці (коротшій за нектарник);
      стовпчик один, коротший або довший від зав'язі, приймочок дві, звичайно
      дволопатевих або двороздільних. Чоловічі квітки мають 2, рідко 1-3 або
      5-12 тичинок, вільні або зрослі в основі. Плід одногнізда коробочка,
      насінина волосиста. Верби поширені по всій Україні, крім високогір'я
      Карпат і Криму.
    </p>
    <a href="../plants.html" class="candy">back-to-main</a>
  </body>
</html>
